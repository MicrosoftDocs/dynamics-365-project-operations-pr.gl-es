---
title: Manter os membros do equipo
description: Este tema fornece información sobre a reserva de recursos nomeados para equipos de proxectos e atribuírlles tarefas.
author: ruhercul
manager: AnnBe
ms.date: 10/05/2020
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: abab21ff98481166517be0c74a2c14c36d5e9d1d
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: gl-ES
ms.lasthandoff: 10/28/2020
ms.locfileid: "4131521"
---
# <a name="maintain-team-members"></a>Manter os membros do equipo

_**Aplícase a:** Project Operations para escenarios baseados en recursos/sen fornecemento, despregamento de Lite: xestionar a facturación proforma_

Pode engadir un recurso nomeado ao seu equipo de proxectos reservándoo directamente ao equipo.

1. En Dynamics 365 Project Operations, vaia a **Proxectos** e seleccione abrir o proxecto para o que vai reservar.
2. Na páxina **Proxecto**, no separador **Equipo**, seleccione **Novo**. 
3. Na caixa de diálogo **Creación rápida de membro do equipo de proxecto**, seleccione o recurso reservable. O campo **Rol** encherase co rol predefinido do recurso se ten un atribuído. Pode modificar o rol. 
4. Seleccione as datas desde e ata nas que se necesitará o recurso e seleccione o método de atribución da capacidade do recurso. 
5. No campo **Responsable de aprobación do proxecto**, seleccione **Si** se desexa que o membro do equipo sexa o responsable da a probación do proxecto. O membro do equipo pode aprobar as entradas de tempo e gastos presentadas para este proxecto. 
6. Seleccione **Gardar**.

Agora pode atribuír o recurso reservado a tarefas do proxecto. Na páxina **Proxecto**, no separador **Programación**, atribúa tarefas ao novo recurso. O selector de recursos que se inicia desde o campo **Recursos** na grada de tarefas amosará os membros do equipo que pode seleccionar.


En Project Operations, as reservas de recursos e as tarefas non están ben emparelladas. Cando utiliza o selector de recursos na programación, pode atribuír tarefas aos membros do equipo durante máis horas das que cobren as súas reservas no proxecto.

As diferenzas entre as reservas dos membros do equipo e as tarefas móstranse nos separadores **Equipo** e **Conciliación de recursos**. Tamén pode conciliar as diferenzas entre reservas e tarefas de recursos a un nivel máis detallado.

Utilice o selector de recursos no separador **Programación** para buscar e seleccionar recursos reservables que xa non forman parte do equipo do proxecto. Estes recursos móstranse no selector de recursos como **Outros recursos**.

Cando fai unha selección, o recurso engádese ao equipo do proxecto e atribúese á tarefa, pero non se xeran reservas.

Pode usar a capacidade de extensión de recursos no separador **Reconciliación** ou o **Panel de programación** para reservar a capacidade do recurso para o proxecto.

Despois de que un membro do equipo estea reservado no seu proxecto, pode usar **Manter reservas** ou o **Panel de programación** directamente para xestionar as súas reservas.
